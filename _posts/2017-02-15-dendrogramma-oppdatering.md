---
title: Hverken fugl eller fisk, eller sopp, bare et nesledyr...
layout: single
excerpt: "Genetiske analyser viser at *Dendrogramma* bare er et nesledyr..."
tags:
  - dyr
  - evolusjon
  - Dendrogramma
categories:
  - blog
---

Dette innlegget er også publisert på [forskning.no](http://forskning.no/profil/jon-brate)



En liten oppdatering: For et par år siden ble et veldig merkelig dyr beskrevet. Dyret hadde blitt dratt opp fra havbunnen utenfor Australia, på flere tusen meters dyp, og lignet ikke på noe annet levende. Mest så det ut som en krysning mellom en sopp og en manet. 

 

Basert på morfologiske undersøkelser mente de danske forskerne som beskrev dyret at det nok lignet ganske mye på et nesledyr (koraller og maneter), men så kunne det også minne litt om en ribbemanet, og faktisk når man så nøye etter så kunne det kanskje være en levende fossil fra prekambrium?! Men fordi man ikke hadde DNA fra dette dyret kunne man ikke være sikker.

<figure style="width: 400px" class="align-center">
<img src="{{ site.url }}{{ site.baseurl }}/assets/images/blog/dendrogramma_1_400x644.jpg" alt="">
  <figcaption><i>Dendrogramma</i>, dratt opp fra havbunnen utenfor Australia. Foto: O'Hara et al. 2016. Current Biology.</figcaption>
</figure>
 

*Dendrogramma*, som det heter, hadde nemlig ligget på sprit og formaldehyd i 28 år før det ble beskrevet. Kanskje den sikreste oppskrift på å ødelegge DNA. Men nå har noen tatt seg bryet med å tråle havbunnen utenfor Australia på nytt, og faktisk klarte de å dra opp 85 nye individer av *Dendrogramma*. Men denne gangen ble de lagt på en væske som kalles RNALater - som betyr “jeg skal studere genene til dette dyret når jeg kommer i land”.

 

Dermed kunne Timothy O’Hara og kollegaene hans ganske enkelt sekvensere *Dendrogrammas* gener, gjøre en slekstskapsanalyse gjennom å sammenligne genene med andre nålevende dyr, og trygt fastslå at *Dendrogramma* bare var et nesledyr allikevel…

<figure style="width: 400px" class="align-center">
<img src="{{ site.url }}{{ site.baseurl }}/assets/images/blog/dendrogramma_phylogeny.png" alt="">
  <figcaption>Den genetiske slektskapsanalysen viste at <i>Dendrogramma</i> hører hjemme blant kolonimanetene (Siphonophora). Foto: O'Hara et al. 2016. Current Biology.</figcaption>
</figure>

Vel, kanskje ikke bare. Det viser seg at *Dendrogramma* er en kolonimanet, det samme som det mer kjente Portugisiske Krigsskipet. Kolonimaneter er noen bisarre skapninger som for det meste bare flyter rundt i havet og fanger mat med lange tentakler. De kan ligne på brennmaneter, men består egentlig av mange separate individer som henger sammen i en koloni, hvor hvert individ kan ha forskjellige oppgaver og se ulike ut. Og faktisk så kan det se ut til at prøvene av *Dendrogramma* som ble fanget i trålen bare er bittesmå biter av en enda større kolonimanet. Kanskje en gigantisk ukjent "Portugisisk Ubåt" som driver rundt der nede på 3000 meter?

<figure style="width: 400px" class="align-center">
<img src="{{ site.url }}{{ site.baseurl }}/assets/images/blog/portuguese_man-o-war_physalia_physalis.jpg" alt="">
  <figcaption>Det portugisiske krigsskipet er kanskje den mest kjente kolonimaneten. Foto: NOAA, Wikimedia.</figcaption>
</figure>

**Kilder:**

O'Hara et al. 2016. Current Biology. [*Dendrogramma* is a siphonophore.](http://www.cell.com/current-biology/fulltext/S0960-9822(16)30405-5)

Just et al. 2014 PLoS ONE. [*Dendrogramma*, New Genus, with Two New Non-Bilaterian Species from the Marine Bathyal of Southeastern Australia (Animalia, Metazoa *incertae sedis*) – with Similarities to Some Medusoids from the Precambrian Ediacara.](http://journals.plos.org/plosone/article?id=10.1371/journal.pone.0102976)
